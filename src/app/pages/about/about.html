<article>
  <h2>O kursevima</h2>
  <img src="assets/slike/tecajevi1.png" alt="Kursevi IPI">

<article>
			<h2>O kursevima</h2>
			<img src="slike/tecajevi1.png" alt="Kursevi IPI">
			<p>Visoka škola za savremeno poslovanje, informacione tehnologije i tržišne komunikacije "Internacionalna poslovno-informaciona akademija" Tuzla osnovana je 2014. godine i prva je  domaća privatna visokoškolska ustanova u Tuzli.</p>
			<p>Uz praktičnu nastavu, obaveznu stručnu praksu, visok nivo znanja i stručnosti akademskog kadra obrazuje i pruža podršku mladima u razvoju njihovih ideja, te ih adekvatno priprema za tržište rada.</p>
			<p>IPI Akademija ima i aktivno studentsko udruženje – Studentski klub IPI Akademije, a studenti su do danas, svojim radom i trudom ostvarili brojne rezultate po kojima su postali prepoznatljivi. Kao visokoškolska ustanova podstičemo poduzetništvo, a dokaz tome je i novootvoreni Student HUB @ipia, dizajnerski uređen prostor, namijenjen studentima, gdje uz najsavremeniju opremu i mentorsku podršku mogu besplatno razvijati i implementirati svoje ideje i poslovne planove.</p>
			<p>Na Internacionalnoj poslovno-informacionoj akademiji možete upisati trogodišnje studijske programe (180ECTS) iz oblasti: Informacionih tehnologija, Tržišnih komunikacija, Savremenog poslovanja i  informatičkog menadžmenta; ili četverogodišnje studijske programe (240ECTS): Informatika i računarstvo, Računovodstvo i finansije.</p>

			<h3>VIZIJA</h3>
			<p>Licencirana i akreditirana visokoškolska ustanova Visoka škola IPI Akademija obavlja djelatnost visokog obrazovanja kompatibilno sa BiH i standardima EHEA, prepoznata kao lider u djelatnosti stručnog visokog obrazovanja iz oblasti savremenog poslovanja i informatičkog menadžmenta, informacionih tehnologija i tržišnih komunikacija.</p>
			<p>Vizija Visoke škole „Internacionalna poslovno-informaciona akademija“ je postati prvi izbor za stručno visokoškolsko obrazovanje iz oblasti savremenog poslovanja, informacionih tehnologija i tržišnih komunikacija za studente u Bosni i Hercegovini i regiji kroz kontinuirano unaprjeđenje u svim područjima svoga djelovanja, poboljšanje infrastrukture, usavršavanje kadrova, jačanje povezanosti sa privredom i međunarodnim aktivnostima. Ostvarivanje vizije će biti moguće kroz realizaciju studijskih programa uz proces njihovog kontinuiranog usklađivanja sa savremenim svjetskim kretanjima u oblastima savremenog poslovanja, informacionih tehnologija i tržišnih komunikacija, prateći trendove i zahtjeve domaćeg i međunarodnog tržišta rada. Pri tome treba ravno pravno uzeti u obzir potrebe pojedinaca, tržišta rada, ali i društva u cjelini, uz stalno vođenje računa o afirmaciji inovativnosti, kreativnosti i promociji izvrsnosti na svim nivoima.</p>

			<h3>MISIJA</h3>
			<p>Polazeći o savremenih standarda i principa visokog obrazovanja, a slijedeći svjetske trendove u izvođenju nastavnog procesa, Visoka škola „Internacionalna poslovno-informaciona akademija“ će provoditi nastavu po principima akademizma, temeljenu na visokim moralnim vrijednostima i u skladu s Bolonjskom deklaracijom, poštujući propisanu zakonsku regulative i standarde Evropskog prostora visokog obrazovanja.</p>
			<p>Stalni razvoj i unapređenje kvaliteta obavljanja djelatnosti visokog obrazovanja na IPI Akademiji, utemeljeno na savremenim standardima i principima visokog obrazovanja u BiH I EHEA, te  visokim etičkim i moralnim vrijednostima.</p>
			<p>Glavni kriterij  dostignutog kvaliteta jesu naši svršeni studenti-kompetentni stručnjaci iz oblasti savremenog poslovanja i informatičkog menadžmenta, informacionih tehnologija i tržišnih komunikacija sa usvojenim naprednim profesionalnim znanjima, vještinama i sposobnostima za pripadnost akademskoj zajednici, učečoj civilizaciji, lokalnom i međunarodnom tržištu rada, cjeloživotnom učenju.</p>
			<p>Osnovna misija Visoke škole „Internacionalna poslovno-informaciona akademija“ Tuzla je stvoriti kompetentne stručnjake iz oblasti savremenog poslovanja, informacionih tehnologija i tržišnih komunikacija koji će biti osposobljeni da se aktivno i spremno uključe na tržište rada, te efikasno preuzmu važne radne zadatke i direktno se uključiti u radne procese u skladu sa svojim visokosofisticiranim kompetencijama. Ovo će se postići kroz realizaciju adekvatnih studijskih programa uz obezbijeđenje visokog kvaliteta nastavnih sadržaja i kroz savremen pristup u njihovoj realizaciji sa dominantnim učešćem vježbi u rješavanju praktičnih problema. Visoka škola „Internacionalna poslovno-informaciona akademija” će kroz moderne i raznovrsne nastavne aktivnosti svojim studentima obezbijediti sticanje primarno praktičnih vještina i primjenjivih znanja potrebnih za obavljanje svakodnevnih poslova u struci. Poseban naglasak će biti na podizanju društvene svijesti o mjestu i ulozi informacionih tehnologija u širim društvenim okvirima i razvoju informacionog društva.</p>
			<p>Polazeći od osjećaja društvene odgovornosti, Visoka škola „Internacionalna poslovno-informaciona akademija“ će u tom smislu aktivno promovisati obrazovanje, posebno ono iz područja savremenog poslovanja, informacionih tehnologija, i tržišnih komunikacija, kao osnove privrednog razvoja i izgradnje konkurentnosti nacionalne ekonomije. Osim toga, svojim aktivnim djelovanjem Visoka škola „Internacionalna poslovno-informaciona akademija“ će nastojati izgraditi sistem vrijednosti koji se temelji na toleranciji i poštivanju prava i sloboda, transparentnosti i otvorenosti u svom djelovanju, jednakoj mogućnosti za napredovanje svih zaposlenika i studenata, jačanju partnerskog odnosa nastavnik-student, aktivnijem pristupu studenata u nastavnom procesu, afirmaciji inovativnosti i kreativnog načina razmišljanja studenata i zaposlenika, podršci formalnom obrazovnom sistemu BiH, posebno sistemu stručnog obrazovanja, promociji važnosti kvalitete u okviru visokog obrazovanja, podsticanju međunarodne saradnje i privlačenju projekata koji će se realizirati u saradnji sa međunarodnim institucijama, aktivnoj saradnje sa privredom, posebno u oblasti informacionih tehnologija, savremenog poslovanja i tržišnih komunikacija, u cilju pružanja podrške njihovim nastojanjima za stvaranjem konkurentske radne snage i jačanju intelektualnog kapitala.</p>

</article>

<footer>
  &copy; Internacionalna poslovno-informaciona akademija Tuzla
</footer>
